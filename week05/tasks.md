# Week 4 Tasks (Big Four)

## Задача 1
Да се реализира клас пазарна количка, който съдържа списък от продукти в количката. Всеки продукт съдържа име, цена за брой и количество. Да се реализират нужните селектори и мутатори. За продукта да се реализират методи за намиране на общата цена и за извеждане на подробна информация за продукта. За количката да се реализират методи за добавяне и премахване на продукт, за намиране на общата цена на продуктите в количката и за извеждане на подробна информация за количката и продуктите в нея. Да се демонстрира коректността на реализацията чрез примерна програма.

> Цената и количеството на продукта трябва да са положителни. Продуктите в количката трябва да са уникални.

## Задача 2
Да се реализира клас задача, който се описва с име, състояние (незавършена, в прогрес, завършена) и описание. Да се реализират нужните селектори и мутатори и да се реализират методи за промяна на състоянието и за извеждане на подробна информация за задачата. Да се реализира клас описващ списък от задачи. Да се реализират методи за намиране на всички задачи с дадено състояние, за добавяне, премахване и промяна на задача и за извеждане на всички задачи. Да се демонстрира коректността на реализацията чрез примерна програма.

> Бонус: В описанието на задача да се добавят дата и час

## Задача 3
Един календар се състои от множество събития, като всяко събитие се случва на определена дата и час и има дадена продължителност (в минути). Всяко събитие си има и описание, а всеки календар има име.
   
Да се дефинират класове `DateTime`, `Event` и `Calendar` с подходящи член данни, конструктори, селектори и мутатори.

Да се дефинират отделни заглавни файлове за всеки клас.
 
Да се добави метод Calendar::addEvent(Event event), който добавя събитие към календара.

Да се добави метод DateTime Event::getEnd(), който изчислява кога ще приключи даденото събитие. 
За целта да се дефинира публичен метод DateTime::add(unsigned minutes), който прибавя дадения брой минути към съответния момент.

Да се добави метод Event Calendar::getLastEvent(), който намира събитието в календара, приключващо последно.
За целта да се дефинира публичен метод int DateTime::compare(const DateTime& other), който сравнява два момента във времето.
   
Да се реализира програма, която създава календар с въведено от клавиатурата име, след което добавя няколко събития в него и намира кое от тях ще приключи последно.

> Да се използва динамична памет за низовете и контейнерите(динамичните масиви)